# 算学启蒙

元 朱世杰

---

## 卷首总括

### 释九数法

一一如一，
一二如二，二二如四。
一三如三，二三如六，三三如九。
一四如四，二四如八，三四一十二，四四一十六。
一五如五，二五一十，三五一十五，四五二十，五五二十五。
一六如六，二六一十二，三六一十八，四六二十四，五六三十，六六三十六。
一七如七，二七一十四，三七二十一，四七二十八，五七三十五，六七四十二，七七四十九。
一八如八，二八一十六，三八二十四，四八三十二，五八四十，六八四十八，七八五十六，八八六十四。
一九如九，二九一十八，三九二十七，四九三十六，五九四十五，六九五十四，七九六十三，八九七十二，九九八十一。

### 九归除法

一归如一进，见一进成十。二一添作五，逢二进成十。三一三十一，三二六十二，逢三进成十。四一二十二，
四二添作五，四三七十二，逢四进成十。五归添一倍，逢五进成十。六一下加四，六二三十二，六三添作五，六四六十四，六五八十二，逢六进成十。七一下加三，七二下加六，七三四十二，七四五十五，七五七十一，七六十四，逢七进成十。八一下加二，八二下加四，八三下加六，八四添作五，八五六十二，八六七十四，八七八十六，逢八进成十。九归随身下，逢九进成十。

### 斤下留法

一退六二五，二留一二五，三留一八七五，四留二五，五留三一二五，六留三七五，七留四三七五，八留单五
，九留五六二五，十留六二五，十一留六八七五，十二留七五，十三留八一二五，十四留八七五，十五留九三七五。

### 明纵横诀

一纵十横，百立千僵。千十相望，万百相当。满六已上，五在上方。六不积聚，五不单张。言十自过，不满自
当。若明此诀，可习“九章”。

### 大数之类

一、十、百、千、万、十万、百万、千万，万万曰亿，万万亿曰兆，万万兆曰京，万万京曰陔，万万陔曰秭，
万万秭曰壤，万万壤曰沟，万万沟曰涧，万万涧曰正，万万正曰载，万万载曰极，万万极曰恒河沙，万万恒河沙曰阿僧祗，万万阿僧祗曰那由他，万万那由他曰不可思议，万万不可思议曰无量数。

### 小数之类

一、分、厘、毫、丝、忽、微、纤、沙。万万尘曰沙，万万埃曰尘，万万渺曰埃，万万漠曰渺，万万模糊曰漠
，万万逡巡曰模糊，万万须臾曰逡巡，万万瞬息曰须臾，万万弹指曰瞬息，万万刹那曰弹指，万万六德曰刹那，万万虚曰六德，万万空曰虚，万万清曰空，万万净曰清。千万净，百万净，十万净，万净，千净，百净，十净，一净。

### 求诸率类

两求铢二十四乘，铢求两二十四除。斤求两身外加六，两求斤身外减六。秤求斤身外加五，斤求秤身外减五。
据物卖钱而用乘，据钱买物而用除。

### 斛斗起率

量起于圭，十圭谓之一撮，十撮谓之一抄，十抄谓之一勺，十勺谓之一合，十合谓之一升，十升谓之一斗，十
斗谓之一斛。

### 斤秤起率

衡起于黍。十黍谓之一絫，十絫谓之一铢，六铢谓之一分，四分谓之一两，十六两谓之一斤，十五斤谓之一秤
，三十斤谓之一钧，四钧谓之一硕。

### 端匹起率

度起于忽。十忽谓之一丝，十丝谓之一毫，十毫谓之一厘，十厘谓之一分，十分谓之一寸，十寸谓之一尺，十尺谓之一丈。

匹率。端率。

### 田亩起率

田起于忽。十忽谓之一丝，十丝谓之一毫，十毫谓之一厘，十厘谓之一分，十分谓之一亩，百亩谓之一顷。三百步谓之一里。

### 古法圆率

周三尺，径一尺。刘徽新术

周一百五十七尺，径五十尺。

### 冲之密率

周二十二尺，径七尺。

### 明异名诀

二分之一为中半，三分之一为少半，三分之二为太半，四分之一为弱半，四分之三为强半。

### 明正负术

其同名相减，则异名相加；正无入负之，负无入正之。其异名相减，则同名相加；正无入正之，负无入负之。明乘除段长平相并曰和，长平相减曰较。长平相乘曰积，自相称之曰幂。同名相乘曰正，异名相乘为负。平除长为小长
，长除平为小平。小长平相并曰小和，小长平相减余小较，小长平相乘得一步为小积。

### 明开方法

置积为实，及方廉隅，同加异减开之。

纵横因法此法从来向上因，但言十者过其身，呼如本位须当作，知算纵横数目真。身外加法算中加法最堪夸，言十之时就位加，但遇呼如身下列，君从法式定无差。

### 留头乘法

留头乘法别规模，起首先从次位呼，言十靠身如隔位，通临头位破身铺。

### 身外减法

减法根源必要知，即同求—一般推，呼如身下须当减，言十从身本位除。九归除法门

实少法多从法归，实多满法进前居。常存除数专心记，法实相停九十余。但遇无除还头位，然将释九数呼除。

流传故泄真消息，求一穿韬总不如。

## 上卷

## 中卷

## 下卷



## 参考

《算学启蒙》总括和正文上、中、下三卷．

总括 卷首有《总括》：释九数法，九归除法……明开方法等18项.

卷上：共分为8门，收有数学问题113个，其内容为：乘数为一位数的乘法、乘数首位数为一的乘法、多位数乘
法、首位除数为一的除法、多位除数的除法、各种比例问题(包括计算利息、税收等等)．

其中“库司解税门”第7问题记有“今有税务法则三十贯纳税一贯”，同门第10、11两问中均载有“两务税”
等，都是当时实际施行的税制．朱世杰在书中的自注中也常写有“而今有之”、“而今市舶司有之”等等，可见书中的各种数据大都来自当时的社会实际．因此，书中提到的物价(包括地价)、水稻单位面积产量等，对了解元代社会的经济情况也是有用的．

卷中：共7门，71问．内容有各种田亩面积、仓窖容积、工程土方、复杂的比例计算等等．

卷下：共5门，75问．内容包括各种分数计算、垛和问题、盈不足算法、一次方程解法、天元术等等．

这样，《算学启蒙》全书从简单的四则运算入手，一直讲述到当时数学的重要成就——天元术(高次方程的数值解法)，为阅读《四元玉鉴》作了必要的准备，给出了各种预备知识．清代罗士琳说《算学启蒙》“似浅实深”，又说《算学启蒙》、《四元玉鉴》二书“相为表里”，这些话都是不错的．