# 太上老君養生訣

[跳到导航](https://zh.wikisource.org/wiki/太上老君養生訣#mw-head)[跳到搜索](https://zh.wikisource.org/wiki/太上老君養生訣#p-search)

[![姊妹计划](https://upload.wikimedia.org/wikipedia/commons/thumb/8/81/Wikimedia-logo.svg/18px-Wikimedia-logo.svg.png)](https://zh.wikisource.org/wiki/Special:网站矩阵)[姊妹计划](https://zh.wikisource.org/wiki/Special:网站矩阵): [数据项](https://www.wikidata.org/wiki/Q57977059)  本作品收錄於《**[正统道藏](https://zh.wikisource.org/wiki/正統道藏)**》

太上老君養生訣

華佗授廣陵吳普

## 目录



* [1 五禽第一](https://zh.wikisource.org/wiki/太上老君養生訣#五禽第一)
* [2 服氣吐納六氣第二](https://zh.wikisource.org/wiki/太上老君養生訣#服氣吐納六氣第二)
* [3 養生真訣第三](https://zh.wikisource.org/wiki/太上老君養生訣#養生真訣第三)
* [4 服氣訣](https://zh.wikisource.org/wiki/太上老君養生訣#服氣訣)

## 五禽第一

老君曰：古之仙者，為導引之事，能烏申挽引膚體，動諸關節，以求難老，名日五禽之戲。挽引蹄足，以當導引。體中不快，起作一禽之戲，故令汗出，因止。以身體輕便，普施行之，年九百餘歲。耳目聰明，牙齒完堅。夫為導者甚易，行者甚希，悲哉！.

虎戲：四肢距地，前三躑，卻三躑，長引膚，乍前乍卻，仰天即返伏，距地行前卻各七。

熊戲：正仰，以兩手抱膝下，舉頭左僻地七，右亦七，躑地，手左右托地，各七。

鹿戲：四肢距地，引項反顧，左三右三，左申右腳，右申左腳，左右申縮，亦三止。

猿戲：攀物自懸，申縮身體，上下七，以腳拘物倒懸，左七右七，坐左，右手拘腳，五按，各七。

烏戲：立起，翹一足，申兩臂，揚扇用力，各二七。坐，申腳起，挽足指各七，申縮兩臂各七。

夫五禽戲法，任力為之，以汗出為限，輕身消穀氣，益氣力，除百病，陀行之年過萬歲。教傳弟子廣陵昊普，亦得延年長壽。

## 服氣吐納六氣第二

呬字：呬主肺，肺連五藏，受風即鼻塞，有疾作呬吐納治之。

呵字：呵主心，心連舌，五藏心熱舌乾，有疾作呵吐納治之。

呼字：呼主脾，脾連唇，論云：脾溫即唇焦。有疾作呼吐納治之。

噓字：噓主肝，肝連目。論云：肝盛即目赤。有疾作噓吐納治之。

吹字：吹主腎，腎連耳。論云：腎虛即耳聾。有疾作吹吐納治之。

嘻字：嘻主三焦，有疾作嘻吐納治之。

## 養生真訣第三

上士修之，全真延命；中士修之，無諸災咎；下士修之，免身枉橫；愚

者輕之，早隕性命。

老君日：一人之身，一國之象也。胸腹之設，猶宮室也；肢體之位，猶郊境也；骨節之分，猶百官也；勝理之問，猶四衢也；神猶君也，血猶臣也，氣猶民也。能治其身亦如明君能理國焉。夫愛其民，所以安其國；愛其氣，所以全其身。民弊則國亡，氣竭即身謝。是故至人上士，當施醫於未病之前，不追於既敗之後。故知生難保而易喪，氣難清而易濁，若能審機權可以安社稷，制嗜慾可以保性命。且夫善攝生者，要當先除六害，然後可以保性命，延駐百年。何者是也？一者薄名利，二者禁聲色，三者廉貨財，四者捐滋味，五者除佞妄，六者去妒嫉。去此六者，則修生之道無不成耳。若此六者不除，蓋未見其益，雖心希妙理，口念真經，咀嚼英華，呼吸景象，不能補其短促。蓋捐於其本而妄求其末，深可誠哉！所以保其真者，當須少思少念，少笑少言，少喜少怒，少樂少愁，少好少惡，少事少機。夫多思即神傷，多念即心勞，多笑即藏府上翻，多言即氣海虛脫，多喜即膀胱納客風，多怒即勝理奔浮，多樂即心神邪蕩，多愁即髮鬚焦枯，多好即志氣傾覆，多惡即精爽奔騰，多事即筋脈乾急，多機即智慧沉迷。斯乃伐人之生，甚於斤斧，蝕人之性，猛於豺狼。無久坐久行，久視久聽，不得強食，不飢而食即脾勞，不得強飲，不渴而飲則胃漲。體欲常勞，食欲半飽，勞勿過極，飽勿過半。冬即朝莫空心，夏即夜勿飽食，早起勿在鵝嗚前，晚起不在日出後。心內澄則真神守其位，氣內定則邪物去其身。身行欺詐即神悲，行爭競則神沮，輕侮於人當臧算數，殺害於物必當中夭，行一善即魂神悅，行一惡則魄神歡，常以寬泰自居，恬寞自守，即形神安靜，生錄必書其名，死籍必削其咎。養生之理盡在於斯矣！

## 服氣訣

老君曰：玄牝門，天地根，綿綿若存，用之不勤。言口鼻，天地之門，以吐納陰陽生死之氣。每旦面向午，展兩手於膝上，徐徐按捺兩節，口吐濁氣，鼻引清氣，所謂吐故納新是蹙氣，良久徐徐吐之，仍以手左右上下前後拓，取氣之時，意想太和元氣下入毛際，流於五藏，四肢皆受其潤，如山之納雲，如地之受澤。若氣通，便覺腹中汨汨轉動。若得十通，即覺身體潤擇，而色光澤，耳目聰明，令食有味，氣力加倍，諸疾去矣。

又法：夜半後日中前，氣生可為之，余時氣死即不須調服。調氣了之時，須林鋪厚軟，枕高下共身，平仰臥，舒展腳，握固去身四五寸，兩腳亦去四五寸，微微鼻引太陽氣，從鼻入，以意送此氣通遍身體，即閉氣，至極，然後細細從口吐之，勿令耳聞吐氣之聲。若患寒熱及瘴患、腳腫等疾，不問時節，即須調之。若當日不愈，明日更調，不過三兩日必愈。若患心中玲痛，呼而吐之，熱既吹之；若患腳痛即噓而吐之，肺若痛即咽而吐之。夜半後二十四調之，鸚嗚時十八，平旦十二，日出十二，多調彌佳。欲作此法，先導引十八勢，按摩二十四。人仗導引以去五藏病。

心病者，體有玲熱。相法，心色赤，夢中見人著赤衣，持刀杖及火來怖人。療法，用呼吹二氣去之，呼去冷，吹去熱。

肺病者，胸背脹滿，四肢煩悶。相法，肺色白，夢見著白衣人男女作親，婦人共相抱持，或作父母兄弟妻子。療法，呵氣去之。

肝病者，愁憂不樂，頭眼疼痛。相法，肝色青，夢見著青衣人，把青刀杖或獅子虎狼來怖人。療法，用噓氣去之。

脾病者，體上遊風，習習情悶疼痛。相法，脾色黃，夢見黃物，或作小兒擊腋人，或如旋風繞人。療法，用嘻氣去之。

腎病者，體玲而陰衰。相法，腎色黑，夢見著黑衣人持刀杖來怖人。療法，用咽氣去之。每作皆三十六通，但能習之不愈者，仍須左右導引按摩。

論曰：形者，神之主。氣者，神之命。是以形神所假，資氣而存。故調

暢四肢，周遊六府。苟有壅滯，便即生疾。是故人體虛無，成之者氣。若調息得所，即諸疾自消。若吐納乖方，乃眾疾咸起。善攝生者，先須知調氣之法焉。所謂呼吸生先，期於壽而樂有喜。斯之謂歟！