# 體育之研究

毛澤東  1917年4月1日《新青年》第三卷第二号



　　国力苶弱(一)，武风不振，民族之体质，日趋轻细。此甚可忧之现象也。提倡之者，不得其本，久而无效。长是不改，弱且加甚。夫命中致远，外部之事，结果之事也。体力充实，内部之事，原因之事也。体不坚实，则见兵(二)而畏之，何有于命中，何有于致远？坚实在于锻炼。锻炼在于自觉。今之提倡者，非不设种种之方法，然而无效者，外力不足以动其心，不知何为体育之真义。体育果有如何之价值，效果云何，著手何处，皆茫乎如在雾中，其无效亦宜。欲图体育之效，非动其主观，促其对体育之自觉不可。苟自觉矣，则体育之条目，可不言而自知，命中致远之效，亦当不求而自至矣。不佞(三)深感体育之要，伤提倡者之不得其当，知海内同志，同此病而相怜者必多。不自惭赧(四)，贡其愚见，以资商榷。所言并非皆己实行，尚多空言理想之处，不敢为欺。倘辱不遗，赐之教诲，所虚心百拜者也。

## 　　第一 释体育

　　自有生民以来，智识有愚闇，无不知自卫其生者。是故西山之薇(五)，饥极必食；井上之李(六)，不容不咽；巢木以为居；皮兽以为衣；盖发乎天能，不知所以然也。然而未精也。有圣人者出，于是乎有礼，饮食起居，皆有节度。故子之燕居，申申如也，夭夭如也(七)；食饐而谒，鱼馁而肉败，不食(八)；射于矍相之圃，盖观者如墙堵焉(九)。人体之组成，与群动无不同，而群动不能及人之寿，所以制其生者无节度也。人则以节度制其生，愈降于后而愈明，于是乎有体育。体育者，养生之道也。东西之所明者不一：庄子效法于庖丁(一○)，仲尼取资于射御(一一)；现今文明诸国，德为最盛，其斗剑之风，播于全国；日本则有武士道，近且因吾国之绪余，造成柔术，觥觥乎(一二)可观已。而考其内容，皆先精究生理，详于官体之构造，脉络之运行，何方发达为早，何部较有偏缺，其体育即准此为程序，抑其过而救其所不及。故其结论，在使身体平均发达。由此言之，体育者，人类自其养生之道，使身体平均发达，而有规则次序之可言者也。

## 　　第二 体育在吾人之位置

　　体育一道，配德育与智育，而德智皆寄于体。无体是无德智也。顾知之者或寡矣。或以为重在智识，或曰道德也。夫知识则诚可贵矣，人之所以异于动物者此耳。顾徒知识之何载乎？道德亦诚可贵矣，所以立群道平人己者此耳。顾徒道德之何寓乎？体者，为知识之载而为道德之寓者也。其载知识也如车，其寓道德也如舍。体者，载知识之车而寓道德之舍也。儿童及年入小学，小学之时，宜专注重于身体之发育，而知识之增进道德之养成次之。宜以养护为主，而以教授训练为辅。今盖多不知之，故儿童缘读书而得疾病或至夭殇者有之矣。中学及中学以上，宜三育并重，今人则多偏于智。中学之年，身体之发育尚未完成，乃今培之者少而倾之者多，发育不将有中止之势乎？吾国学制，课程密如牛毛，虽成年之人，顽强之身，犹莫能举，况未成年者乎？况弱者乎？观其意，教者若特设此繁重之课，以困学生，蹂躏其身而残贼其生，有不受者则罚之；智力过人者，则令加读某种某种之书，甘言以#恬之，厚赏以诱之。嗟乎，此所谓贼夫人之子欤!学者亦若恶此生之永年，必欲摧折之，以身为殉而不悔。何其梦梦如是也!人独患无身耳，他复何患？求所以善其身者，他事亦随之矣。善其身无过于体育。体育于吾人实占第一之位置。体强壮而后学问道德之进修勇而收效远。于吾人研究之中，宜视为重要之部。学有本末，事有终始，知所先后，则近道矣。此之谓也。

## 　　第三 前此体育之弊及吾人自处之道

　　三育并重，然昔之为学者，详德智而略于体。及其弊也，偻身俯首，纤纤素手，登山则气迫，涉水则足痉。故有颜子而短命(一三)，有贾生(一四)而早夭，王勃(一五)卢照邻(一六)或幼伤或坐废。此皆有甚高之德与智也，一旦身不存，德智则从之而隳矣(一七)。惟北方之强，任金革死而不厌(一八)。燕赵多悲歌慷慨之士(一九)。烈士武臣，多出凉州(二十)。清之初世，颜习斋(二一)李刚主(二二)文而兼武。习斋远跋千里之外，学击剑之术于塞北，与勇士角而胜焉。故其言曰：文武缺一岂道乎？顾炎武(二三)南人也，好居于北，不喜乘船而喜乘马。此数古人者，皆可师者也。学校既起，采各国之成法，风习稍稍改矣。然办学之人，犹未脱陈旧一流，囿于所习，不能骤变，或少注意及之，亦惟是外面铺张，不揣其本而齐其末。故愚观现今之体育，率多有形式而无实质。非不有体操课程也，非不有体操教员也，然而受体操之益者少。非徒无益，又有害焉。教者发令，学者强应，身顺而心违，精神受无量之痛苦，精神苦而身亦苦矣。盖一体操之终，未有不貌瘁神伤者也。饮食不求洁，无机之物、微生之菌，入于体中，化为疾病；室内光线不足，则目力受害不小；桌椅长短不合，削趾适履，则躯干受亏；其余类此者尚多，不能尽也。

　　然则为吾侪学者之计如之何？学校之设备，教师之教训，乃外的客观的也。吾人盖尚有内的主观的。夫内断于心，百体从令。祸福无不自己求之者，我欲仁斯仁至，况于体育乎。苟自之不振，虽使外的客观的尽善尽美，亦犹之乎不能受意也。故讲体育必自自动始。

## 　　第四 体育之效

　　人者，动物也，则动尚矣。人者，有理性的动物也，则动必有道。然何贵乎此动邪？何贵乎此有道之动邪？动以营生也，此浅言之也；动以卫国也，此大言之也。皆非本义。动也者，盖养乎吾生乐乎吾心而已。朱子(二四)主敬，陆子(二五)主静。静，静也；敬，非动也，亦静而已。老子(二六)曰无动为大。释氏(二七)务求寂静。静坐之法，为朱陆之徒者咸尊之。近有因是子(二八)者，言静坐法，自诩其法之神，而鄙运动者之自损其体。是或一道，然予未敢效之也。愚拙之见，天地盖惟有动而已。

　　动之属于人类而有规则之可言者，曰体育。前既言之，体育之效，则强筋骨也。愚昔尝闻，人之官骸肌络，及时而定，不复再可改易，大抵二十五岁以后，即一成无变。今乃知其不然。人之身，盖日日变易者：新陈代谢之作用不绝行于各部组织之间，目不明可以明，耳不聪可以聪，虽六七十之人犹有改易官骸之效，事盖有必至者。又闻弱者难以转而为强，今亦知其非是。盖生而强者，滥用其强，不戒于种种嗜欲，以渐戕贼其身，自谓天生好身手，得此已足，尚待锻炼？故至强者，或终转为至弱。至于弱者，则恒自悯其身之不全，而惧其生之不永，兢业自持。于消极方面，则深戒嗜欲，不敢使有损失；于积极方面，则勤自锻炼，增益其所不能。久之，遂变而为强矣。故生而强者，不必自喜也；生而弱者，不必自悲也。吾生而弱乎？或者夭之诱我以至于强，未可知也。东西著称之体育家，若美之罗斯福(二九)、德之孙棠(三○)、日本之嘉纳(三一)，皆以至弱之身，而得至强之效。又尝闻之，精神身体，不能并完。用思想之人，每歉于体；而体魄蛮健者，多缺于思。其说亦谬。此盖指薄志弱行之人，非所以概乎君子也。孔子七十二而死，未闻其身体不健；释迹往来传道，死年亦高；邪苏(三二)不幸以冤死；至于摩诃末(三三)，左持经典，右执利剑，征压一世。此皆古之所谓圣人，而最大之思想家也。今之伍秩庸先生(三四)七十有余岁矣，自谓可至百余岁，彼亦用思想之人也；王湘绮(三五)死年七十余，而康健矍铄。为是说者，其何以解邪？总之，勤体育则强筋骨，强筋骨则体质可变，弱可转强，身心可以并完。此盖非天命而全乎人力也。

　　非第强筋骨也，又足以增知识。近人有言曰：文明其精神，野蛮其体魄。此言是也。欲文明其精神，先自野蛮其体魄。苟野蛮其体魄矣，则文明之精神随之。夫知识之事，认识世间之事物而判断其理也。于此有须于体者焉。直观则赖乎耳目，思索则赖乎脑筋，耳目脑筋之谓体，体全而知识之事以全。故可谓间接从体育以得知识。今世百科之学，无论学校独修，总须力能胜任。力能胜任者，体之强者也。不能胜任者，其弱者也。强弱分，而所任之区域以殊矣。

　　非第增知识也，又足以调感情。感情之于人，其力极大。古人以理性制之，故曰主人翁常惺惺否(三六)，又曰以理制心。然理性出于心，心存乎体。常观罢(三七)弱之人，往往为感情所役，而无力以自拔；五官不全及肢体有缺者，多困于一偏之情，而理性不足以救之。故身体健全，感情斯正，可谓不易之理。以例言之：吾人遇某种不快之事，受其刺激，心神震荡，难于制止，苟加以严急之运动，立可汰去陈旧之观念，而复使脑筋清明，效盖可立而待也。

　　非第调感情也，又足以强意志。体育之大效，盖尤在此矣。夫体育之主旨，武勇也。武勇之目，若猛烈，若不畏，若敢为，若耐久，皆意志之事。取例明之：如冷水浴，足以练习猛烈与不畏，又足以练习敢为。凡各种之运动，持续不改，皆有练习耐久之益。若长距离之赛跑，于耐久之练习尤著。夫力拔山，气盖世(三八)，猛烈而已；不斩楼兰誓不还(三九)，不畏而已；化家为国，敢为而已；八年于外，三过其门而不入(四十)，耐久而已。要皆可于日常体育之小基之。意志也者，固人生事业之先躯也。

　　肢体纤小者举止轻浮，肤理缓弛者心意柔钝，身体之影响于心理也如是。体育之效，至于强筋骨，因而增知识，因而调感情，因而强意志。筋骨者，吾人之身；知识、感情、意志者，吾人之心。身心皆适，是谓俱泰。故夫体育非他，养乎吾生、乐乎吾心而已。

## 　　第五 不好运动之原因

　　运动力体育之最要者。今之学者多不好运动，其原因盖有四焉：一则无自觉心也。一事之见于行为也，必先动其喜为此事之情，尤必先有对于此事明白周详知其所以然之智。明白周详知所以然者，即自觉心也。人多不知运动对于自己有如何之关系，或知其大略，亦未至于亲切严密之度。无以发其智，因无以动其情。夫能研究各种科学孜孜不倦者，以其关系于己者切也。今日不为，他日将无以谋生。而运动则无此自觉，此其咎由于自己不能深省者半，而教师不知所以开之亦占其半也。一则积习难返也。我国历来重文，羞齿短后(四一)，动有好汉不当兵之语。虽知运动当行之理，与各国运动致强之效，然旧观念之力尚强，其于新观念之运动，盖犹在迎拒参半之列。故不好运动，亦无怪其然。一则提倡不力也。此又有两种：其一，今之所称教育家，多不诺体育。自己不知体育，徒耳其名，亦从而体育之，所以出之也不诚，所以行之也无术，遂减学者研究之心。夫荡子而言自立，沉湎(四二)而言节饮，固无人信之矣。其次，教体操者多无学识，语言鄙俚，闻者塞耳。所知惟此一技，又未必精，日日相见者，惟此机械之动作而已。夫徒有形式而无精意以贯注之者，其事不可一日存，而今之体操实如是。一则学者以运动力可羞也。以愚所考察，此实为不运动之大原因矣。夫衣裳檐檐(注：将木字旁换成衣字旁)、行止于于、瞻视舒徐而夷犹(四三)者，美好之态，而社会之所尚也。忽尔张臂露足，伸肢屈体，此何为者邪？宁非大可怪者邪？故有深知身体不可不运动，且甚思实行，竟不能实行者；有群行群止能运动，单独行动则不能者；有燕居私室能运动，稠人广众则不能者。一言蔽之，害羞之一念为之耳。四者皆不好运动之原因。第一与第四属于主观，改之在己；第二与第三属于客观，改之在人，君子求己，在人者听之可矣。

## 　　第六 运动之方法贵少

　　愚自伤体弱，因欲研究卫生之术。顾古人言者亦不少矣。近今学校有体操、坊间有书册，冥心务泛(四四)，终难得益。盖此事不重言谈，重在实行，苟能实行，得一道半法已足，曾文正行临睡洗脚、食后千步之法，得益不少。有老者年八十犹康健，问之，曰：吾惟不饱食耳。今之体操，诸法樊陈(四五)，更仆尽之(四六)，宁止数十百种？巢林止于一枝，饮河止于满腹(四七)。吾人惟此身耳，惟此官骸藏络(四八)耳，虽百其法，不外欲使血脉流通。夫法之致其效者一，一法之效然，百法之效亦然，则余之九十九法可废也。目不两视而明，耳不两听而聪，筋骨之锻炼而百其方法，是扰之也。欲其有效，未见其能有效矣。夫应诸方之用，与锻一己之身者，不同。浪桥所以适于航海，持竿所以适于逾高，游戏宜乎小学，兵式宜乎中学以上，此应诸方之用者也。运动筋骸使血脉流通，此锻一己之身者也。应诸方之用者其法宜多，锻一己之身者其法宜少。近之学者，多误此意，故其失有二：一则好运动者，以多为善，几欲一人之身，百般俱备，甚至无一益身者；一则不好运动者，见人之技艺多，吾所知者少，则绝弃之而不为，其宜多者不必善，务广而荒，又何贵乎？少者不必不善，虽一手一足之屈伸，苟以为常，亦有益焉。明乎此，而后体育始有进步可言矣。

## 　　第七 运动应注意之项

　　凡事皆宜有恒，运动亦然。有两人于此，其于运动也，一人时作时辍，一人到底不懈，则效不效必有分矣。运动而有恒，第一能生兴味。凡静者不能自动，必有所以动之者。动之无过于兴味。凡科学皆宜引起多方之兴味，而于运动尤然。人静处则甚逸，发动则甚劳，人恒好逸而恶劳，使无物焉以促之，则不足以移其势而变其好恶之心。而此兴味之起，由于日日运动不辍。最好于才起临睡行两次运动，裸体最善，次则薄衣，多衣甚碍事。日以为常，使此运动之观念，相连而不绝，今日之运动，承乎昨日之运动，而又引起明日之运动。每次不必久，三十分钟已足。如此自生一种之兴味焉。第二能生快乐。运动既久，成效大著，发生自己价值之念。以之为学则胜任愉快，以之修德则日起有功，心中无限快乐，亦缘有恒而得也。快乐与兴味有辨。兴味者运动之始，快乐者运动之终。兴味生于进行，快乐生于结果。二者自异。

　　有恒矣，而不用心，亦难有效。走马观花，虽日日观，犹无观也。心在鸿鹄(四九)，虽与俱学，勿若之矣。故运动有注全力之道焉。运动之时，心在运动，闲思杂虑，一切屏去，运心于血脉如何流通，筋肉如何张弛，关节如何反复，呼吸如何出入。而运作按节，屈伸进退，皆一一踏实。朱子论主一无适(五○)，谓吃饭则想着吃饭，穿衣则想着穿衣。注全力于运动之时者，亦若是则已耳。

　　文明柔顺(五一)，君子之容。虽然，非所以语于运动也。运动宜蛮拙。骑突枪鸣十荡十决(五二)，暗恶颓山岳、叱咤变风云，力拔项王之山，勇贯由基之札(五三)，其道盖存乎蛮拙，而无与于纤巧之事。运动之进取宜蛮，蛮则气力雄，筋骨劲。运动之方法宜拙，拙则资守实，练习易。二者在初行运动之人为尤要。

　　运动所宜注意者三：有恒一也，注全力二也，蛮拙三也。他所当注意者尚多。举其要者如此。

## 　　第八 运动一得之商榷

　　愚既粗涉各种运动，以其皆系外铄而无当于一己之心得。乃提挚各种运动之长，自成一种运动，得此运动之益，颇为不少。凡分六段：手部也，足部也，躯干部也，头部也，打击运动也，调和运动也。段之中有节，凡二十有七节。以其为六段，因名之曰六段运动。兹述于后，世之君子，幸教正焉。

### 　　一、手部运动，坐势。

　　1.握拳向前屈伸。左右参，三次(左右参者，左动右息，右动左息，相参互也)。
　　2.握拳屈时前侧后半圆形运动。左右参，三次。
　　3.握拳向前面下方屈伸。左右并，三次(左右并者，并动不相参互)。
　　4.手仰向外拿。左右参，三次。
　　5.手复向外拿。左右参，三次。
　　6.伸指屈时前刺。左右参，三次。

### 　　二、足部运动，坐势。

　　1.手握拳左右垂。足就原位一前屈，一后斜伸。左右参，三次。
　　2.手握拳前平。足一侧伸，一前屈。伸者可易位，屈者惟趾立。臀跟相接。左右参，三次。
　　3.手握拳左右垂。足一支一揭。左右参，三次。
　　4.手握拳左右垂。足一支一前踢。左右参，三次。
　　5.手握拳左右垂。足一前屈，一后伸。屈者在原位，伸者易位，两足略在直线上。左右参，三次。
　　6.手释拳。全身一起一蹲，蹲时臀跟略接，三次。

### 　　三、躯干部运动，立势。

　　1.身向前后屈。三次(手握拳，下同)。
　　2.手一上伸，一下垂。绷张左右胸肋，左右各一次。
　　3.手一侧垂，一前斜垂。绷张左右背肋，左右各一次。
　　4.足丁字势。手左右横荡。扭捩腰胁。左右各一次。

### 　　四、头部运动，坐势。

　　1.头前后屈。三次。
　　2.头左右转。三次。
　　3.用手按摩额部、颊部、鼻部、唇部、喉部、耳部、后颈部。
　　4.自由运动。头大体位置不动，用意使皮肤及下颚运动。五次。

### 　　五、打击运动，不定势(打击运动者，以拳遍击身体各处，使血液奔注，筋肉坚实，为此运动之主)。

　　1.手部。右手击左手，左手击右手。

　　(1)前膊。上面、下面、左面、右面。
　　(2)后膊。上面、下面、左面、右面。

　　2.肩部。
　　3.胸部。
　　4.胁部。
　　5.背部。
　　6.腹部。
　　7.臀部。
　　8.腿部。上腿、下腿。

### 　　六、调和运动，不定势。

　　1.跳舞。十余次。
　　2.深呼吸。三次。

　　(原载1917年4月1日《新青年》第三卷第二号)

　　

## 【注释】

　　(一)苶音涅，疲弱的样子。

　　(二)兵，就是武器。

　　(三)不佞，谦虚的自称。

　　(四)不自惭赧，自己不感到惭愧，表示谦虚的意思。

　　(五)西山之薇，见《史记》。伯夷、叔齐兄弟二人，不愿继承孤竹君的王位，逃到首阳山隐姓埋名。周武王起兵打殷纣王，他俩不以为然，曾拦马劝阻无效。周朝得了天下，伯夷、叔齐以吃周朝的粮食为耻，就在西山下采野薇吃。后饿死。

　　(六)井上之李，见《孟子》。陈仲子，战国时人，他的哥哥做了大官，他以为不义，不愿在他哥哥家里做寄生虫，便同自己的妻子逃到楚国，织麻鞋为生。有一次，他三天没有吃饭，看见井上有被虫子吃了过半的李子，自己忍不住爬过去吃。

　　(七)子之燕居……三句，见《论语》。说孔老夫子在休息时十分舒坦的样子。

　　(八)食饐而谒……三句，见《论语》。是说孔夫子讲卫生，经久变味的饭和烂鱼败肉，孔夫子是不吃的。

　　(九)射子矍相之圃……二句，见《礼记》。矍相在山东曲阜县城内阔里以西，孔子当日在这里射箭，来看的人很多，象墙一般围着他。射箭在古时是一种礼制，又可以观察人的道德休养，不只是武人的事，孔子对射箭也很有造诣。

　　(十)庄子效法子庖丁、见《庄子》。庄周，战国时哲学家。他写一个炊事员宰牛的经验和技术，从解剖的路数悟出依乎天理、因其固然的道理来。于是联想到养生之道，写成一篇养生主。大意是说，养生有道，若不善养而反伤生，不是养生之主。

　　(一一)仲尼取资于射御，是说孔子从射箭和驾马这两项练习为养生之法。孔子以礼、乐、射、御、书、数六门技艺作教育内容，射与御都属体育。

　　(一二)觥，是大酒杯，觥觥乎，大的意思。这句是说大有可观。

　　(一三)颜子而短命，见《论语》。颜回，孔子最好的学生，爱学习，又有德行。但体弱，二十九岁头发都白了，死年三十二，孔子很伤心。

　　(一四)贾生早夭，见《史记》。西汉贾谊，有才学，对国事多所建议，为权贵所忌，贬子长沙，抑郁早死，年三十三。

　　(一五)王勃，唐朝人，六岁便能写文章，十四岁作滕王阁序，是初唐四个文豪(四杰)之一。二十九岁时，掉到水里淹死了。

　　(一六)卢照邻，也是初唐四杰之一，得手足痉挛病，成了残废，后自投水死。

　　(一七)隳，音灰，毁的意思。

　　(一八)北方之强……二句，见《中庸》。说北方人强壮，为保卫国家，穿起甲、枕着戈睡觉，死而不厌。

　　(一九)燕赵多悲歌慷慨之士，是唐代韩愈的文句。燕指河北，赵指山西。韩愈用汉书赵中山地薄人众，丈夫相聚游戏，悲歌慷慨的情况，想到荆轲、高渐离行刺秦始皇的故事，说明这些地方民情强悍，出勇士和侠客。

　　(二〇)凉州，指甘肃。

　　(二一)颜习斋，名元，清朝人。研究学问主张实践，勤劳动，忍嗜欲，苦筋骨，习六艺，讲世务，以备天下国家之用。他兼长武术。

　　(二二)李刚主名塨，清朝人，和颜元是一派。通五经六艺，主张学问要结合实用。

　　(二三)顾炎武，明末江苏昆山人，曾与同志起兵反清复明，兵败逃走。清朝屡次请他出来作官，都不应；周游四方，心存光复。以后埋头读书，讲经世实用，有民主思想。同时研究国家制度、地方利弊、天文、地理、兵农之学，著作甚多，年高望重，为清代学术大师。

　　(二四)朱子，朱嘉，宋朝的理学家。

　　(二五)陆子，陆九渊，宋朝的理学家。

　　(二六)老子，姓李名耳，又名老聘，周朝人，著《道德经》。

　　(二七)释氏，佛教创始人释迦牟尼。

　　(二八)因是子，名叫蒋维乔，习静坐数十年，著有因是子静坐法。

　　(二九)罗斯福，美国人，1901年任总统，后连任。其人好胜，体格亦强，总统御任后，到非洲东部探险，著述甚多。1932年开始任总统的，是另一个小罗斯福。

　　(三〇)孙棠，据日文体育大字典载Sauod，是德国铁哑铃操的普及者，常作巡回演出。

　　(三一)嘉纳(1860-1938)，日本东京大学教授，讲道馆馆长，曾将日本柔术改良为柔道，后被选为国际奥林匹克委员会委员。

　　(三二)邪稣，即那酥，因改革犹大教，被钉死于十字架。

　　(三三)摩诃末，即伊斯兰教的创始人穆罕默德。

　　(三四)伍秩庸，即伍廷芳，是清朝留学美国的较早者，辛亥革命后，任外交、司法等部部长。

　　(三五)王湘绮，即王闿运，清朝曾在校经、船山几个大书院讲学，辛亥革命后，任国史馆馆长。

　　(三六)主人翁常惺惺否，是说以理性克制感情，经常警惕自己的意思。

　　(三七)罢，就是疲。

　　(三八)力拔山气盖世。项羽在垓下被围，作歌有力拔山兮气盖世一句。

　　(三九)不斩楼兰誓不还。楼兰是汉时西域国名，曾截杀汉使者，屡犯汉境。傅介子自请往击楼兰，说不斩楼兰王誓不回来。以后果然把楼兰王的首级斩了回来。

　　(四〇)八年于外，三过其门而不入。夏禹一心治水，在外八年，手足都生了老茧，三次路过自己家门都顾不得进去。

　　(四一)羞齿短后。短后，是说衣的后幅较短，便于劳作。后来也称军人之衣为短后衣。本文羞齿短后是说重文轻武，文人向来耻于和武人并列。

　　(四二)沉湎，沉溺的意思。本文里是说终日饮酒，象浸在酒里的人，自己还说节饮，岂不是骗人？

　　(四三)檐檐(注：将木字旁换成衣字旁)，温文尔雅，很斯文的样子。于于，走路的样子。瞻视舒徐而夷犹，瞻前顾后，慢条斯里，要走不走的样子。

　　(四四)冥心务泛二句，是说只潜心去空想，而不实行，是得不到益处的。

　　(四五)樊陈，即杂列着。

　　(四六)更仆尽之。一个人数不完，换人去数完它。

　　(四七)巢林饮河两句，是说树林里枝桠虽多，鸟儿只巢宿一枝；河水虽多，饮者喝饱也就完了。不能把树枝和河水都占尽。体育运动也只要专精一种，长期坚持锻炼，自然得到效果。

　　(四八)藏，就是五脏；络，就是血脉神经。

　　(四九)心在鸿鹄，语意见于《孟子》：一心以为鸿鹄将至，思援弓缴而射之。意思是说在工作时不当心。

　　(五〇)主一无适，是说专一不移。

　　(五一)文明柔顺。古人称赞周文王外文明而内柔顺，显现出有文化教养，而内心和顺。

　　(五二)十荡十决是说项羽力能拔山，勇气过人。《史记》载，项羽喑鸣叱咤，千人皆废。又载：羽在垓下(在今安徽灵壁县)被刘邦重重包围，只剩百十骑，十次突围冲荡汉军，都突破了缺口。

　　(五三)勇贯由基之札。养由基，春秋时楚国人，善射，能在百步之外射穿柳叶，百发百中。札是甲叶，《左传》上说，由基射力之强，能射穿七重甲。











体育之研究

一九一七·四·一



　　国力恭弱，武风不振，民族之体质，日趋轻细，此甚可忧之现象也，提倡之者，不得其本，久而无效，长是不改，弱且加甚，夫命中致远，外部之事，结果之事也，体力充实，内部之事，原因之事也，体不坚实，则见兵而畏之，何有于命中，何有于致远，坚实在于锻炼，锻炼在于自觉，今之提倡者，非不设种种之方法，然而无效者，外力不足以动其心，不知何为体育之真义，体育果有如何之价值，效果云何，著手何处，皆茫乎如在雾中，其无效亦宜，欲图体育之有效，非动其主观促其对于体育之自觉不可，[1]苟自觉矣，则体育之条目，可不言而自知，命中〔致〕[2]远之效，亦当不求而自至矣，不佞深感体育之要，伤提倡者之不得其当，知海内同志，同此病而相怜者必多，不自惭赧，贡其愚见，以资商榷，所言并非皆已实行，尚多空言理想之处，不敢为欺，倘辱不遗，赐之教诲，所虚心百拜者也。

第一 释体育

　　自有生民以来，智识有愚暗，无不知自卫其生者，是故西山之薇，饥极必食，井上之李，不容不咽，巢木以为居，皮兽以为衣，盖发乎天能，不知所以然也，然而未精也，有圣人者出，于是乎有礼，饮食起居，皆有节度，故子之燕居，申申如也，夭夭如也，食饐而餲鱼馁而肉败不食，射于矍相之圃，盖观者如墙堵焉，人体之组成，与群动无不同，而群动不能及人之寿，所以制其生者无节度也，人则以节度制其生，愈降于后而愈明，于是乎有体育，体育者，养生之道也，东西之所明者不一，庄子效法于庖丁，仲尼取资于射御，现今文明诸国，德为最盛，其斗剑之风，播于全国，日本则有武士道，近且因吾国之绪余，造成柔术，觥觥乎可观已，而考其内容，皆先精究生理，详于官体之构造，脉络之运行，何方发达为早，何部较有偏缺，其体育即准此为程序，抑其过而救其所不及，故其结论，在使身体平均发达，由此言之，体育者，人类自养其生之道，使身体平均发达，而有规则次序之可言者也。

第二 体育在吾人之位置

　　体育一道，配德育与智育，而德智皆寄于体，无体是无徳智也，顾知之者或寡矣，或以为重在智识，或曰道德也，夫知识则诚可贵矣，人之所以异于动物者此耳，顾徒知识之何载乎，道德亦诚可贵矣，所以立群道平人己者此耳，顾徒道德之何寓乎，体者，为知识之载而为道德之寓者也，其载知识也如车，其寓道德也如舍，体者，载知识之车而寓道德之舍也，儿童及年入小学，小学之时，宜专注重于身体之发育，而知识之增进道德之养成次之，宜以养护为主，而以教授训练为辅，今盖多不知之，故儿童缘读书而得疾病或至天殇者有之矣，中学及中学以上，宜三育并重，今人则多偏于智，中学之年，身体之发育尚未完成，乃今培之者少而倾之者多，发育不将有中止之势乎，吾国学制，课程密如牛毛，虽成年之人，顽强之身，犹莫能举，况未成年者乎，况弱者乎，观其意，教者若特设此繁重之课，以困学生，蹂躏其身而残贼其生，有不受者则罚之，智力过人者，则令加读某种某种之书，甘言以舔之，厚赏以诱之，嗟乎，此所谓贼夫人之子欤，学者亦若恶此生之永年，必欲摧折之，以身为殉而不悔，何其梦梦如是也，人独患无身耳，他复何患，求所以善其身者，他事亦随之矣，善其身无过于体育，体育于吾人实占第一之位置，体强壮而后学问道德之进修勇而收效远，于吾人研究之中，宜视为重要之部，学有本末，事有终始，知所先后，则近道矣，此之谓也。

第三 前此体育之弊及吾人自处之道

　　三育并重，然昔之为学者，详德智而略于体，及其弊也，偻身俯首，纤纤素手，登山则气迫，步水则足痉，故有颜子而短命，有贾生而早夭，王勃卢照邻，或幼伤，或坐废，此皆有甚高之德与智也，一旦身不存，德智则从之而隳矣，惟北方之强，任金革死而不厌，燕赵多悲歌慷慨之士，烈士武臣，多出凉州，清之初世，颜习斋李刚主，文而兼武，习斋远跋千里之外，学击剑之术于塞北，与勇士角而胜焉，故其言曰，文武缺一岂道乎，顾炎武南人也，好居于北，不喜乘船而喜乘马，此数古人者，皆可师者也。
　　学校既起，采各国之成法，风习稍稍改矣，然办学之人，犹未脱陈旧一流，囿于所习，不能骤变，或少注意及之，亦惟是外面铺张，不揣其本而齐其末，故愚观现今之体育，率多有形式而无实质，非不有体操课程也，非不有体操教员也，然而受体操之益者少，非徒无益，又有害焉，教者发令，学者强应，身顺而心违，精神受无量之痛苦，精神苦而身亦苦矣，盖一体操之终，未有不貌瘁神伤者也，饮食不求洁，无机之物，微生之菌，入于体中，化为疾病，室内光线不足，则目力受害不小，桌椅长短不合，削趾适履，则躯干受亏，其余类此者尚多，不能尽也。
　　然则为吾侪学者之计如之何，学校之设备，教师之教训，乃外的客观的也，吾人盖尚有内的主观的，夫内断于心，百体从令，祸福无不自己求之者，我欲仁斯仁至，况于体育乎，苟自之不振，虽使外的客观的尽善尽美，亦犹之乎不能受益也，故讲体育必自自动始。

第四 体育之效

　　人者动物也，则动尚矣，人者有理性的动物也，则动必有道，然何贵乎此动邪，何贵于此有道之动邪，动以营生也，此浅言之也，动以卫国也，此大言之也，皆非本义，动也者，盖养乎吾生乐乎吾心而已，朱子主敬，陆子主静，静静也，敬非动也，亦静而已，老子曰无动为大，释氏务求寂静，静坐之法，为朱陆之徒者咸尊之，近有因是子者，言静坐法，自诩其法之神，而鄙运动者之自损其体，是或一道，然予未敢效之也，愚拙之见，天地盖惟有动而已。
　　动之属于人类而有规则之可言者曰体育，前既言之，体育之效，则强筋骨也，愚昔尝闻，人之官骸肌络，及时而定，不复再可改易，大抵二十五岁以后，即一成无变，今乃知其不然，人之身盖日日变易者，新陈代谢之作用，不绝行于各部组织之间，目不明可以明，耳不聪可以聪，虽六七十之人，犹有改易官骸之效，事盖有必至者，又闻弱者难以转而为强，今亦知其非是，盖生而强者，滥用其强，不戒于种种嗜欲，以渐戕贼其身，自谓天生好身手，得此已足，尚待锻炼，故至强者或终转为至弱，至于弱者，则恒自闵其身之不全，而惧其生之不永，兢业自持，于消极方面，则深戒嗜欲，不敢使有损失，于积极方面，则勤自锻炼，增益其所不能，久之遂变而为强矣，故生而强者不必自喜也，生而弱者不必自悲也，吾生而弱乎，或者天之诱我以致于强，未可知也，东西著称之体育家，若美之罗斯福，德之孙棠，日本之嘉纳，皆以至弱之身，而得至强之效，又尝闻之，精神身体，不能并完，用思想之人，每歉于体，而体魄蛮健者，多缺于思，其说亦谬，此盖指薄志弱行之人，非所以概乎君子也，孔子七十二而死，未闻其身体不健，释迦往来传道，死年亦高，邪[3]苏不幸以冤死，至于摩诃末，左持经典，右执利剑，征压一世，此皆古之所谓圣人，而最大之思想家也，今之伍秩庸先生，七十有余岁矣，自谓可至百余岁，彼亦用思想之人也，王湘绮死年七十余，而康健钁铄，为是说者，其何以解邪，总之勤体育则强筋骨，强筋骨，则体质可变，弱可转强，身心可以并完，此盖非天命而全乎人力也。
　　非第强筋骨也，又足以增知识，近人有言曰，文明其精神，野蛮其体魄，此言是也，欲文明其精神，先自野蛮其体魄，苟野蛮其体魄矣，则文明之精神随之，夫知识之事，认识世间之事物而判断其理也，于此有须于体者焉，直观则赖乎耳目，思索则赖乎脑筋，耳目脑筋之谓体，体全而知识之事以全，故可谓间接从体育以得知识，今世百科之学，无论学校独修，总须力能胜任，力能胜任者，体之强者也，不能胜任者，其弱者也，强弱分，而所任之区域以殊矣。
　　非第增知识也，又足以调感情，感情之于人，其力极大，古人以理性制之，故曰主人翁常惺惺否，又曰以理制心，然理性出于心，心存乎体，常观罢弱之人，往往为感情所役，而无力以自拔，五官不全及肢体有缺者，多困于一偏之情，而理性不足以救之，故身体健全，感情斯正，可谓不易之理，以例言之，吾人遇某种不快之事，受其刺激，心神震荡，难于制止，苟加以严急之运动，立可汰去陈旧之观念，而复使脑筋清明，效盖可立而待也。
　　非第调感情也，又足以强意志，体育之大效，盖尤在此矣，夫体育之主旨，武勇也，武勇之目，若猛烈，若不畏，若敢为，若耐久，皆意志之事，取例明之，如冷水浴足以练习猛烈与不畏，又足以练习敢为，凡各种之运动，持续不改，皆有练习耐久之益，若长距[4][距]离之赛跑，于耐久之练习尤著，夫力拔山气盖世，猛烈而已，不斩楼兰誓不还，不畏而已，化家为国，敢为而已，八年于外三过其门而不入，耐久而已，要皆可于日常体育之小基之，意志也者固人生事业之先驱也。
　　肢体纤小者举止轻浮，肤理缓弛者心意柔钝，身体之影响于心理也如是，体育之效，至于强筋骨，因而增知识，因而调感情，因而强意志，筋骨者吾人之身，知识感情意志者吾人之心，身心皆适，是谓俱泰，故夫体育非他，养乎吾生乐乎吾心而已。

　　第五 不好运动之原因

　　运动为体育之最要者，今之学者多不好运动，其原因盖有四焉，一则无自觉心也，一事之见于行为也，必先动其喜为此事之情，尤必先有对于此事明白周详知其所以然之智，明白周详知所以然者，即自觉心也，人多不知运动对于自己有如何之关系，或知其大略，亦未至于亲切严密之度，无以发其智，因无以动其情，夫能研究各种科学孜孜不倦者，以其关系于己者切也，今日不为，他日将无以谋生，而运动则无此自觉，此其咎由于自己不能深省者半，而教师不知所以开之，亦占其半也，一则积习难返也，我国历来重文，羞齿短后，动有好汉不当兵之语，虽知运动当行之理，与各国运动致强之效，然旧观念之力尚强，其于新观念之运动，盖犹在迎拒参半之列，故不好运动，亦无怪其然，一则提倡不力也，此又有两种，其一，今之所称教育家，多不谙体育，自己不知体育，徒耳其名，亦从而体育之，所以出之也不诚，所以行之也无术，遂减学者研究之心，夫荡子而言自立，沉湎而言节饮，固无人信之矣，其次，教体操者多无学识，语言鄙俚，闻者塞耳，所知惟此一技，又未必精，日日相见者，惟此机械之动作而已，夫徒有形式而无精意以贯注之者，其事不可一日存，而今之体操实如是，一则学者以运动为可羞也，以愚所考察，此实为不运动之大原因矣，夫衣裳襜襜行止于于瞻视舒徐而夷犹者，美好之态，而社会之所尚也，忽尔张臂露足，伸肢屈体，此何为者邪，宁非大可怪邪，故有深知身体不可不运动，且甚思实行，竟不能实行者，有群行群止能运动，单独行动则不能者，有燕居私室能运动，稠人广众则不能者，一言蔽之，害羞之一念为之耳，四者皆不好运动之原因，第一与第四属于主观，改之在己，第二与第三属于客观，改之在人，君子求己，在人者听之可矣。

　　第六 运动之方法贵少

　　愚自伤体弱，因欲研究卫生之术，顾古人言者亦不少矣，近今学校有体操坊间有书册，冥心务泛，终难得益，盖此事不重言谈，重在实行，苟能实行，得一道半法已足，曾文正行临睡洗脚食后千步之法，得益不少，有老者年八十犹康健，问之，曰，吾惟不饱食耳，今之体操，诸法樊陈，更仆尽之，宁止数十百种，巢林止于一枝，饮河止于满腹，吾人惟此身耳，惟此官骸藏络耳，虽百其法，不外欲使血脉流通，夫法之致其效者一，一法之效然，百法之效亦然，则余之九十九法可废也，目不两视而明，耳不两听而聪，筋骨之锻炼而百其方法，是扰之也，欲其有效，未见其能有效矣，夫应诸方之用，与锻一己之身者，不同，浪桥所以适于航海，持竿所以适于逾高，游戏宜乎小学，兵式宜乎中学以上，此应诸方之用者也，运动筋骸使血脉流通，此锻一己之身者也，应诸方之用者其法宜多，锻一己之身者其法宜少，近之学者，多误此意，故其失有二，一则好运动者，以多为善，几欲一人之身，百般具备，其至无一益身者，一则不好运动者，见人之技艺多，吾所知者少，则绝弃之而不为，其宜多者不必善，务广而荒，又何贵乎，少者不必不善，虽一手一足之屈伸，苟以为常，亦有益焉，明乎此，而后体育始有进步可言矣。

　　第七 运动应注意之项

　　凡事皆宜有恒，运动亦然，有两人于此，其于运动也，一人时作时辍，一人到底不懈，则效不效必有分矣，运动而有恒，第一能生兴味，凡静者不能自动，必有所以动之者，动之无过于兴味，凡科学皆宜引起多方之兴味，而于运动尤然，人静处则甚逸，发动则甚劳，人恒好逸而恶劳，使无物焉以促之，则不足以移其势而变其好恶之心，而此兴味之起，由于日日运动不辍，最好于才起临睡行两次运动，裸体最善，次则薄衣，多衣甚碍事，日以为常，使此运动之观念，相连而不绝，今日之运动，承乎昨日之运动，而又引起明日之运动，每次不必久，三十分钟已足，如此自生一种之兴味焉，第二能生快乐，运动既久，成效大著，发生自己价值之念，以之为学，则胜任愉快，以之修德，则日起有功，心中无限快乐，亦缘有恒而得也，快乐与兴味有辨，兴味者运动之始，快乐者运动之终，兴味生于进行，快乐生于结果，二者自异。
　　有恒矣，而不用心，亦难有效，走马观花，虽日日观，犹无观也，心在鸣鹄，虽与俱学，勿若之矣，故运动有注全力之道焉，运动之时，心在运动，闲思杂虑，一切屏去，运心于血脉如何流通，筋肉如何张弛，关节如何反复，呼吸如何出入，而运作按节，屈伸进退，皆一一踏实，朱子论主一无适，谓吃饭则想着吃饭，穿衣则想着穿衣，注全力于运动之时者，亦若是则已耳。
　　文明柔顺，君子之容，虽然，非所以语于运动也，运动宜蛮拙，骑突枪鸣，十荡十决，喑呜颓山岳，叱咤变风云，力拔项王之山，勇贯由基之礼，其道盖存乎蛮拙，而无与于纤巧之事，运动之进取宜蛮，蛮则气力雄，筋骨劲，运动之方法宜拙，拙则资守实，练习易，二者在初行运动之人为尤要。
　　 运〔动〕[5]所宜注意者三，有恒一也，注全力二也，蛮拙三也，他所当注意者尚多，举其要者如此。

　　第八 运动一得之商榷

　　愚既粗涉各种运动，以其皆系外铄而无当于一己之心得，乃提挈各种运动之长，自成一种运动，得此运动之益，颇为不少，凡分六段，手部也，足部也，躯干部也，头部也，打击运动也，调和运动也，段之中有节，凡二十有七节，以其为六段，因名之曰六段运动，兹述于后，世之君子，幸教正焉。
　　一 手部运动，坐势。
　　1 握拳向前屈伸，左右参，三次。左右参者，左动右息，右动左息，相参互也。
　　2 握拳屈肘前侧后半圆形运动，左右参，三次。
　　3 握拳向前面下方屈伸，右左并，三次。左右并者，并动不相参互。
　　4 手仰向外拿，左右参，三次。
　　5 手覆向外拿，左右参，三次。
　　6 伸指屈肘前刺，左右参，三次。
　　二 足部运动，坐势。
　　1 手握拳左右垂，足就原位一前屈，一后斜伸，左右参，三次。
　　2 手握拳前平，足一侧伸，一前屈，伸者可易位，屈者惟趾立，臀跟相接，左右参，三次。
　　3 手握拳左右垂，足一支一揭，左右参，三次。
　　4 手握拳左右垂，足一支一前踢，左右参，三次。
　　5 手握拳左右垂，足一前屈，一后伸，屈者在原位，伸者易位，两足略在直线上，左右参，三次。
　　6 手释拳，全身一起一蹲，蹲时臀跟略接，三次。
　　三 躯干部，立势。
　　1 身向前后屈，三次。手握拳，下向。
　　2 手一上伸，一下垂，绷张左右胸肋，左右各一次。
　　3 手一侧垂，一前斜垂，绷张左右背肋，左右各一次。
　　4 足丁字势，手左右横荡，扭捩腰胁，左右各一次。
　　四 头部运动，坐势。
　　1 头前后屈，三次。
　　2 头左右转，三次。
　　3 用手按摩，额部，颊部，鼻部，唇部，喉部，耳部，后颈部。
　　4 自由运动，头大体位置不动，用意使皮肤及下颚运动，五次。
　　五 打击运动，不定势。打击运动者，以拳遍击身体各处，使血液奔注，筋肉坚实为此运动之主。
　　1 手部，右手击左手，左手击右手。
　　（一）前膊，上面，下面，左面，右面。
　　（二）后膊，上面，下面，左面，右面。
　　2 肩部。
　　3 胸部。
　　4 胁部。
　　5 背部。
　　6 腹部。
　　7 臀部。
　　8 腿部，上腿，下腿。
　　六 调和运动，不定势。
　　1 跳舞，十余次。
　　2 深呼吸，三次。

　　○《新青年》第三卷第二号 一九一七·四·一
　　☆《毛泽东思想万岁》 一九六七·二
　　☆《资料选编》 一九六七


注释：

[1] 此处加粗的文字，在《新青年》原文中被加以圈点，但《毛泽东集》中未加任何标示。以下所出现的加粗文字，均同此例。——整理者注

[2] 在《新青年》原文中，此处“致”为“政”。——整理者注

[3] 《毛泽东集》原文此处为“[耶]”，据《新青年》所刊原文改。——整理者注

[4] 《毛泽东集》原文此处为“[讵]”，据《新青年》所刊原文改。——整理者注

[5] 此处“[动]”《新青年》原文为“运”。——整理者注

